60 ‚ s'roams mou ovm.

Iamque cibo vinoque graves somnoque iacebant, 15
Securumque quies alta per Argos erat3
Circum me gemitus morientum audire videbar3
Et tamen audibam, quodque verebar, erat.
Sanguis abit, mentemque calor corpusque relinquit,
Inque novo iacui frigida facta toro. 20
Ut leni zephyro graciles vibrantur aristae,
Frigida populeas ut quatit aura comas,
Aut sic, aut etiam tremui magis3 ipse iaeebas,
Quaeque tibi dederam, vina soporis erant.
Excussere metum violenti iussa parentis : 25
Erigor et capio tela tremente manu.
Non ego falsa loquar: ter acutum sustulit ensem,
Ter male sublato reccidit ense manus 3
Admovi iugulo, (sine me tibi vera fateri l)
Admovi iugulo tela paterna tuo, 30
Sed timor et pietas crudelibus obstitit ausis,
Castaque mandatum dextra refugit opus.

(0)
50. Purpureos laniata sinus, laniata capillos

Exiguo dixi talia verba sono :

“ Saevus, Hypermestra, pater est, tibi: iussa parentis
Effice ; germanis sit comes iste suis!

Femina sum et, virgo, natura mitis et annis : 5
N on faciunt molles ad fera tela manus.

Quin age, dumque iacet, fortes imitare sorores Ξ ’
Credibile est caesos omnibus esse viros.

Si manus hacc aliquam posset committere caedem,
Morte foret dominae sanguinulenta suae. 10

Finge viros meruisse mori ε quid fecimus ipsae?
Quo mihi commisso non licet esse piae p

Quid mihi cum ferro? Quo bellica tela puellae Ρ
Aptior est digitis lana colusque meis.”

