50

STORIES FROM 0V1D.

Pellibus et sutis arcent mala frigora bracis,
Oraque de toto corpore sola patent.

Saepe sonant moti glacie pendente capilli,
Et nitet inducto candida barba gelu ; 10

Nudaque consistunt, formam servantia testae,
Vina ; nec hausta meri, sed data frusta bibunt.

Quid loquar, ut vincti concrescant frigore rivi,
Deque lacu fragiles effodiantur aquae P

Ipse, papyrifero qui non angustior amne 15
Miscetur vasto multa per ora freto,

Caeruleos ventis latices durantibus, Hister
Congelat et tectis in mare serpit aquis.»

Quaque rates ierant, pedibus nunc itur, et undas
Frigore concretas ungula pulsat equi ; 20

Perque novos pontes subter labentibus undis
Ducunt Sarmatici barbara plaustra boves.

Vix equidem credar, sed cum sint praemia falsi
Nulla, ratam debet testis habere fidem.

Vidimus ingentem glacie consistere pontum, 25
Lubricaque immotas testa premebat aquas.

Nec vidisse sat est; durum calcavimus aequor,
Undaque non udo sub pede summa fuit.

Si tibi tale fretum quondam, Leaudre, fuisset,
Non foret angustae mors tua crimen aquae. 30

Tum neque se pandi possunt delphines in auras
Tollere; conantes dura coercet hiems.

Et quamvis boreas iactatis insonet alis,
Fluctus in obsesso gurgite nullus erit ;

Inclusaeque gelu stabunt in marmore puppes, 35
Nec poterit rigidas findere remus aquas.

Vidimus iu glacie pisces haerere ligatos,
Sed pau-s ex illis tunc quoque viva fuit.

