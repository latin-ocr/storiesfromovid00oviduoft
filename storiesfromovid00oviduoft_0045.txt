wmr Pms ΛΝΒ GOATs Am: OFFERED m SACRIFICE. 41

Protinus ignari nec quicquam tale timentis 25
Innocuum rigido perforat ense latus,

Atque ita divellit, divulsaque membra per agros
Dissipat in multis invenienda locis.

Neu pater ignoret, scopulo proponit in alto
Pallentesque manus sanguineumque caput, 30

Ut genitor luctuque novo tardetur et, artus
Dum legit extinctos, triste retardet iter.

Inde Tomi dictus locus hic, quia fertur in illo
Membra soror fratris consecuisse sui.

'why Pigs and Goats are offered in Sacrifica

28⁰ Ante, deos homini quod conciliare valeret,

Far erat et puri lucida mica salis.

Nondum pertulerat lacrimatas cortice murras
Acta per aequoreas hospita navis aquas 3

Tura nec EuphrateS, nec miserat India costum, 5
Nec fuerant rubri cognita fila croci.

Ara dabat fumos herbis contenta Sabinis,
Et non exiguo laurus adusta sono.

Siquis erat, factis prati de flore coronis
Qui posset violas addere, dives erat. 10

Hic, qui nunc aperit percussi viscera tauri,
In sacris nullum culter habebat opus.

Prima Ceres avidae gavisa est sanguine porcae,
Ulta suas merita caede nocentis opes.

Nam sata vere novo teneris lactentia sucis 15
Eruta saetigerae comperit ore suis.

Sus dederat poenas : exemplo territus huius
Palmite debueras abstinuisse, caper.

Quem spectans aliquis dentes in vite prementem,
Talia non tacito dicta dolore dedit: 20

