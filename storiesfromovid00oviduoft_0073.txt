ovm's EARLY DAYs. 69

Ovid’s Early Days.

59. Ille ego qui fuerim, tenerorum lusor amorum,

Quem legis, ut noris, accipe posteritas.

Sulmo mihi patria est, gelidis uberrimus undis,
Milia qui novies distat ab Urbe decem.

Editus hic ego sum3 nec non ut tempora noris, 5
Cum cecidit fato consul uterque pari.

Siquid id est, usque a proavis vetus ordinis heres,
Non modo fortunae munere faetus eques.

Neo stirps prima fui3 genito sum fratre creatus,
Qui tribus ante quater mensibus ortus erat. 10

Lucifer amborum natalibus affuit idem ;
Una celebrata est per (luo liba dies:

Haec est armiferae festis de quinque Minervae,
Quae fieri pugna prima cruenta solet.

Protinus excolimur teneri, cura-que parentis 15
Imus ad insignes Urbis ab arte viros.

Frater ad eloquium viridi tendebat ab aevo,
Fortia verbosi natus ad arma fori ;

At mihi iam puero caelestia sacra placebant,
Inque suum furtim Musa trahebat opus. 20

Saepe pater dixit “ Studium quid inutile temptas P
Maeonides nullas ipse reliquit opes.''

Motus eram (lictis, totoque Helicone relicto
Scribere temptabam verba soluta modis.

Sponte sua carmen numeros veniebat ad aptos, 25
Et quod temptabam scribere, versus erat.

Interea tacito passu labentibus annis
Liben'or fratri sumpta mihique toga est,

Induiturque umeris cum lato purpura clavo,
Et studium nobis. quod fuit ante, manet. 30

Iamque decem vitae frater geminaverat annos,
Cum perit, et coepi parte carere mei.

