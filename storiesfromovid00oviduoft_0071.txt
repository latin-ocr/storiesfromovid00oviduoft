HOW ROMULUS AND REMUS WERE NURSED BY THE WOLF. 6¹7

Albula, quem Tiberim mersus Tiberinus in undis
Reddidit, hibernis forte tumebat aquis.

Hic, ubi nunc fora sunt, lintres errare videres,
Quaque iacent valles, Maxime Circe, tuae. 10

Huc ubi venerunt,—neque enim procedere possunt
Longius-ex illis unus et alter ait:

“ At quam sunt similes Ῐ at quam formosus uterque ἴ
Plus tamen ex illis iste vigoris habet.

Si genus arguitur vultu, nisi fallit imago, 15
Nescio quem vobis suspicor esse deum.

At siquis vestrae deus esset originis auctor,
In tam praecipiti tempore ferret opem:

Ferret opem certe, si non ope mater egeret,
Quae facta est uno mater et orba die. 20

Nata simlil, moritura simul, simul ite sub undas,
Corpora! ” Desierat, deposuitque sinu.

Vagierunt ambo pariter: sensisse putares.
Hi redeunt udis in sua tecta genis.

Sustinet impositos summa cavus alveus unda. 25
Heu quantum fati parva tabella tulit !

Alveus in limo silvis appulsus opacis
Paulatim fluvio deficiente sedet.

Arbor erat: remanent vestigia. quaeque vocatur
Rumina nunc ficus, Romula ficus erat. 30

Venit ad expositos—mirum I—lupa feta gemellos.

- Quis credat pueris non nocuisse feram ἓ

Non nocuisse parum est, prodest quoque. Quos lupa

nutrit,

Perdere cognatae sustinuere manus.

Constitit, et cauda teneris blanditur alumnis, 35
Et fingit lingua corpora bina sua.

Marte satos scires : timor afuit. Ubera ducunt.
Nec sibi promissi lactis aluntur ope.

