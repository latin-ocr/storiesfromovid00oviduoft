AN ExnAE's LAMENT. 55

Volgus adest Scythicum bracataque turba Getarum :
Sic me, quae video non videoque, movent.

Una tamen spes est, quae me soletur in istis,
Haec fore morte mea non diuturna mala.

(0)

Haec mihi Cimmerio bis tertia ducitur aestas
Litore pellitos inter agenda Getas.

Ecquos tu silices, ecquod, carissime, ferrum
Duritiae confers, Albinovane, meae?

Gutta cavat lapidem: consumitur anulus usu: 5
Atteritur pressa vomer aduncus humo.

Tempus edax igitur praeter nos omnia perdit z
Cessat duritia mors quoque victa mea.

Exemplum est animi nimium patientis Ulixes,
Iactatus dubio per duo lustra mari. 10

Tempora solliciti sed non tamen omnia fati
Pertulit, et placidae saepe fuere morae.

Excipit Hippotades, qui dat pro munere ventos,
Curvet ut impulsos utilis aura sinus.

Nec bene cantantes labor est audire puellas: 15
Nec degustanti lotus amara fuit.

Hos ego, qui patriae faciant oblivia, sucos
Parte meae vitae, si modo dentur, emam !

N ec tu contuleris urbem Laestrygonis umquam
Gentibus. obliqua quas obit Hister aqua. 20

Nec vincet Cyclops saewim feritate Phyacen:
Qui quota terroris pars solet esse mei ir>

Hic agri infrondes, hic spicula tincta venenis :
Hic freta vel pediti pervia reddit hiems,

Ut, qua remus iter pulsis modo fecerat undis, 25
Siccus contempta nave viator eat.

Qui veniunt istinc, vix vos ea credere dicuntÂ«.
Quam miser est, qui fert asperiora fide!

